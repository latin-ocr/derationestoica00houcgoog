51

contentus, et illam vocem magnus atque animosus exclamasti:
„Habeamus aquam, habeamus polentam, lovi ipsi de felicitate
controversiam faciamus’' (Sen. ep. 110 in fine).

Haec Annaeana Persium loquentem facio, quianon aliena
sunt poetae dictis et optime notant, quanti faciant Stoici vitam
frugalem et studiis deditam. ·

Pergit poeta (vs 56): Didicisti‚ qua via animus pereat ne-
cesse sit, qua via ad summam felicitatem perveniri possit;
quod te edocuit samius ille philosophus usus imagine litterae
ΥΠ). Etiamnum dormis ot stulte, qui nosti, quanti momenti
sit philosophia? Habesne finem, ad quem omnia dirigis, an
temere agis, sine omni futuri cura?

Eadem, quae hi versus 60-62, tractat Seneca, sed multo
fusius: ,Vivere omnes beate volunt, sed ad pervidendum,
quid sit, qood beatam vitam efficiat, caligant. Adeoque non
. est facile consequi beatam vitam, ut ab ea quisque eo longius
recedat, quo ad illam concitatius fertur, si via lapsus est3
quae, ubi in contrarium ducit, ipsa velocitas maioris intervalli
rausa fit. Proponendum est itaque primum, quid sit, quod
appetamus: tum circumspiciendum est, qua contendere illo
celerrime possimus: intellecturi inipso itinere, si modo rectum
erit, quantum quotidie profligetur, quantoque propius ab eo
simus, ad quod nos cupiditas naturalis impellit. Quamdiu qui·
dem passim vagamur, non ducem secuti, sed tremitum etcla-
morem dissonum in diversa vocantium, conteritur vita, inter
errores, brevia, etiamsi dies noctesque bonae mentilaboremus.
Decernatur itaque et quo tendamus, et qua: non sine perito
aliqu0, cui explorata sint ea, in quae procedimus: quoniam
quidem non eadem bic, quae in ceteris peregrinationibus,
conditio est. ln illis comprehensus aliquis limes, et interrogati
incolae, non patiuntur errare: at hic tritissima quaeque via,
et celeberrima, maxime decipit. Nihil ergo magis praestandum
e'st, quam ne pecorum ritu, sequamur antecedentium gregem,
pergentes non qua eundum est, sed qua itur. Atqui nulla res
nos maioribus malis implicat, quam quod ad rumorem com·
ponimur3 optima rati ea, quae magno assensu recepta sunt,

 

