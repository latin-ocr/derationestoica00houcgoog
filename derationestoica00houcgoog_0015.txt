11

praecedunt et sequuntur rite et apte inter se connectat, sed
quidquid ei venit in mentem statim litteris mandavit. Qua de
causa nulla eiussatira corpus ut aiunt habet; imprimis satira
prima praehet seriem argumentorum variorum, quae, quum
sint cogitationes repentinae et subitae, alia aliis quasi conglu-
tinata videntur.

Sed et aliter hoc vitium explicari potest. Commentator Pro-
bus Valerius nobis tradit „Persium raro et tarde scripsisse’'.
Coniicio -dico coniicio, nam quae de vita acmoribus poetae
nostri tradita habemus, fontes non abundantes sunt, unde
hauriamus - Persium fuisse iuvenem animi nobilissimi atque
praestantissimi, cognitionis et scientiae cupidissimum eum mul·
tum legisse et multa didicisse, quae ei penitus haeserint in
fehci memoria; caput eius igitur —si liceat dicere - refertum
fuisse variorum scriptorum et poetarum dictis etsententiis; fla·
grasse eum cupiditate perstringendi flagitia et stultitias hominum
suae aetatis defuisse tamen ei facultatem conformandi eaquae
sibi vellet atque sentiret; hinc eum raro et tarde scripsisse et
copiam dicendi aliunde petiisse. Semper ubique tibi occurrunt
verba et dicta Horatiana3 ,nemo, qui vel summatim humani-
tatis studia attigit, Persii satiras legit, quin statim imitationis
Horatianae aliqua saltem vestigia deprehendat'' - ut scribit
Casaubonus, qui idem: ,si exstarent Lucilii satirae, non dubito
etiam in illis reperiri quaedam posse, quibus noster sua fecerIt
auctiora et luculentiora’'.

Noli tamen credere me contendere Persium furti accu-
sandum esse, si in eius carminibus multa inveniamus, quae
eadem praebent legenda Horatius, Seneca, alii. ld procula
me aberitl Societas humana qualis esset, non suis sed alienis
oculis perspexit poeta. Secretus ab hominum frequentia doc·
trinam et litteras inter parietes et in scholis assecutus est.
Quid mirandum eum saepissime aliena dicta retulisse et, quae
in rhetorum et philosophorum scholis audivisset, oratione
pedestri spreta, rythmo et modis aptasse, et versus eiusinter·
dum non nisi locos communes continere, qui poetae aetate et

ante eum circumferrentur? Sed haec hactenus. Omitto porro,

 

